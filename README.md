# Waterskibaan
In deze opdracht gaan we een kabelwaterskibaan simuleren. De opdracht maak je met een groepje
van drie studenten. De opdracht bestaat uit 15 opgaven. Sommige opgaven mag je met zijn drieën
uitvoeren, andere opgaven doe je individueel, waarbij ieder een deel van de opgave uitvoert. Jullie
gaan gebruik maken van Git voor het ontwikkelen. Maak een GIT repository en deel die met je
docent.

Kabelskiën doe je niet achter een boot, maar aan een kabelbaan. Met maximaal tien sporters tegelijk
ski je aan een soort van sleeplift. De omloopkabel hangt aan masten boven het water en wordt
aangedreven door een elektromotor. Een waterskiër kan middels een lijn aan de draaiende kabel
gekoppeld worden. De lijn kan ook weer afgekoppeld worden. Je kunt de lijn dus vergelijken met de
lijn die normaal gesproken aan een speedboot gekoppeld wordt.

Voordat de bezoekers mogen sporten moeten ze instructies hebben gehad. Als bezoeker heb je te
maken met meerdere wachtrijen, eerst voor het ontvangen van een instructie en daarna moet je op
je beurt wachten bij de kabel.

Op de kabel kunnen zo als vermeld maximaal 10 lijnen aangekoppeld worden. Om de sporters niet te
dicht op elkaar te laten skiën, is de baan verdeeld in 10 gelijke stukken. Als sporter haak je aan op
positie 0, tenminste als deze positie vrij is. De kabel draait en de lijn verplaatst zich steeds een positie
verder, totdat positie 9 bereikt is. Als de lijn dan niet afgekoppeld wordt, komt de lijn weer in positie
0 terecht.

Het dragen van een zwemvest is verplicht. Sommige sporters kunnen moves, zoals een jump,
omdraaien, op één been skiën, en met één hand de lijn vasthouden. Iedere move levert een aantal
punten op. Een waterskiër mag meerdere rondjes achter elkaar maken, het aantal rondjes dat hij nog
te gaan heeft, wordt bijgehouden. Hieronder zie je een en ander weergegeven in een domeinmodel
in de vorm van een UML-klassendiagram.
